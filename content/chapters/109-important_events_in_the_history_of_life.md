Title: رویدادهای مهم در تاریخ حیات
Date: 2025-11-06 00:11
Category: فصل اول: الگوها
Slug: important-events
Author: mortezagk
Tags: evolution, biology, evolution 101, evolution101, science, bio, dna, natural selection, انتخاب طبیعی, علم, دانش, تکامل, فرگشت, تطور, فرگشت ۱۰۱, فرگشت۱۰۱, زیست, زیست‌شناسی

------
یک خط سیر زمانی می‌تواند اطلاعات بیشتری در مورد تاریخ حیات در اختیارمان قرار دهد، اطلاعاتی که روی درخت حیات محسوس نیست. اینها شامل رویدادهای زمین‌شناختی، تغییرات اقلیمی، انتقال جانداران به زیست‌بوم‌های جدید، تغییر در اکوسیستم‌ها، تغییر موقعیتِ قاره‌ها و انقراض‌های گسترده می‌شود. در خط سیر ‌زمانی که در ادامه می‌آید می‌توانید برخی از رویدادهای مهم تاریخ حیات را مرور کنید.

| سال پیش | رویداد |
| --- | --- |
| ۴٫۶ میلیارد | زمین شکل می‌گیرد و با شهاب‌سنگ‌ها و دنباله‌دارها بمباران می‌شود. |
| ۳٫۸ میلیارد | مولکول‌های همتاساز (مادهٔ تشکیل‌دهندهٔ DNA) شکل می‌گیرند. |
| ۳٫۵ میلیارد | حیاتِ تک‌یاخته‌ای فرگشت می‌یابد. باکتری‌های فتوسنتزکننده شروع به آزادسازی اکسیژن در جو زمین می‌کنند. |
| ۵۵۵ میلیون | جاندارانِ چندیاخته‌ایِ دریایی رایج هستند. ترکیبِ گوناگونِ حیات شامل حیوانات عجیب‌المنظری مثلِ خنجرپشت است. |
| ۵۰۰ میلیون | مهره‌دارانِ ماهی‌گونه فرگشت می‌یابند. بی‌مهرگان، مثلِ تریلوبیت‌ها، زنبق‌های دریایی، بازوپایان و سرپایان در اقیانوس‌ها رایج هستند. |
| ۴۵۰ میلیون | بندپایان به خشکی نقل مکان می‌کنند. نوادگان آنها به عقرب‌ها، عنکبوت‌ها، مایت‌ها و هزارپاها فرگشت می‌یابند. |
| ۴۲۰ میلیون | گیاهان خاکی فرگشت می‌یابند، و چشم‌انداز زمین را به شدت تغییر می‌دهند و زیستگاه‌های جدیدی ایجاد می‌کنند. |
| ۳۶۰ میلیون | در حالی که گیاهان دانه‌دار و جنگل‌های بزرگ شکل می‌گیرند، مهره‌دارانِ دارای چهار اندام زیرین به خشکی نقل مکان می‌کنند. اقیانوس‌های زمین سیستم‌های آب‌سنگیِ گسترده‌ای را میزبانی می‌کند. |
| ۲۵۰ میلیون | ابرقاره‌ای به نام پانجیا شکل می‌گیرد. جنگل‌های شبه‌مخروطی، خزندگان، هم‌کمانان (نیاکانِ پستانداران) رایج هستند. |
| ۲۴۸ میلیون | بیش از ۹۰٪ از حیاتِ دریایی و ۷۰٪ از حیاتِ خشکی طیِ عظیم‌ترین انقراضِ بزرگِ زمین از بین می‌رود. آمونیت‌ها از بازماندگان هستند. |
| ۲۲۵ میلیون | دایناسورها و پستانداران فرگشت می‌یابند. پانجیا شروع به تکه‌تکه شدن کرده است. |
| ۱۳۰ میلیون | در حالی که قاره‌ها به سمت مکانِ فعلی خود حرکت می‌کنند، اولین گل‌ها فرگشت می‌یابند و دایناسورها بر چشم‌انداز حکم‌فرما هستند. در دریا ماهیان استخوانی تنوع می‌یابند. |
| ۶۵ میلیون | یک سیارکِ عظیم به شبه‌جزیرهٔ یوکاتان برخورد می‌کند و آمونیت‌ها و دایناسورهای غیرپرنده منقرض می‌شوند. پرندگان و پستانداران جزو بازماندگان هستند. |
| ۴ میلیون | در آفریقا، یک هومینیدِ اولیه زیست می‌کند، که توسط دانشمندان «لوسی» نام گرفته. عصر یخبندان آغاز می‌شود و بسیاری از پستاندارانِ بزرگ منقرض می‌شوند. |
| ۱۳۰ هزار | انسان‌های مدرن -به لحاظ آناتومیک- فرگشت می‌یابند. هفتاد هزار سال بعد، نوادگانشان غارنگاره‌ها را ایجاد می‌کنند -نشانه‌های اولیه‌ای از خودآگاهی. |
