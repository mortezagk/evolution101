Title: جهش‌ها
Date: 2020-01-01 00:16
Category: فصل دوم: سازوکارها
Slug: mutations
Author: Morteza Ghorbani Kari
Tags: evolution, biology, evolution 101, evolution101, science, bio, dna, natural selection, انتخاب طبیعی, علم, دانش, تکامل, فرگشت, تطور, فرگشت ۱۰۱, فرگشت۱۰۱, زیست, زیست‌شناسی

------
جهش یک تغییر در DNA است، مادّهٔ وراثتیِ حیات. DNA چگونگیِ ظاهر، چگونگی رفتار و فیزیولوژی (در واقع همهٔ جوانب زندگی) جاندار را تحت تاثیر قرار می‌دهد. در نتیجه، تغییر در DNA جاندار می‌تواند موجب تغییر در همهٔ جوانب زندگی او شود.

**جهش‌ها تصادفی هستند**

جهش‌ها می‌توانند برای جاندار سودمند، بی‌اثر یا مضر باشند؛ اما جهش‌ها «سعی» نمی‌کنند چیزی که جاندار به آن «نیاز» دارد را فراهم کنند. از این جهت جهش‌ها تصادفی هستند -خواه جهشی خاص رخ دهد یا نه، ربطی به مقدارِ سودمند بودنِ آن ندارد.

**اینطور نیست که همهٔ جهش‌ها برای فرگشت تعیین‌کننده باشند**

از آنجا که همه سلول‌های بدن ما حاوی DNA هستند، موقعیت‌های فراوانی برای رخ دادنِ جهش وجود دارد؛ اگرچه، اینطور نیست که همهٔ جهش‌ها برای فرگشت اهمیت داشته باشند. «جهش‌های غیرجنسی[^۱]» در سلول‌های غیرتناسلی رخ می‌دهد و به فرزندان منتقل نمی‌شود.

برای مثال، رنگِ طلایی روی نیمی از این سیبِ قرمزِ خوشمزه با جهش‌های غیرجنسی ایجاد شده است. دانه‌های این سیب حاویِ این جهش نیستند.

![سیب]({static}/images/18-1.gif)

تنها جهش‌هایی که برای فرگشتِ کلان مهم‌اند آن‌هایی هستند که می‌توانند به فرزندان منتقل شوند. این جهش‌ها در سلول‌های جنسی مانند تخمک و اسپرم رخ می‌دهند و «جهش رگهٔ زایشی[^۲]» خوانده می‌شوند.

یک جهش رگهٔ زایشی می‌تواند باعثِ طیفی از تاثیرات شود:

**۱) هیچ تغییری در فنوتیپ[^۳] رخ نمی‌دهد**

برخی جهش‌ها هیچ اثر قابل ملاحظه‌ای روی فنوتیپِ جاندار نمی‌گذارند. این اتفاق می‌تواند در شرایط مختلفی رخ دهد: ممکن است جهش در بخشی از DNA رخ دهد که عملکردی ندارد، ممکن است جهش در ناحیهٔ کُد کنندهٔ پروتئین رخ دهد، ولی در نهایت در زنجیرهٔ آمینواسیدیِ پروتئین تاثیری نگذارد.

**۲) تغییرات کوچکی در فنوتیپ رخ می‌دهد**

تنها یک جهش باعث شده گوش‌های این گربه کمی به سوی عقب انحنا یابد.

![گربه]({static}/images/19-1.jpg)

**۳) تغییرات بزرگی در فنوتیپ رخ می‌دهد**

برخی تغییرات فنوتیپیِ بسیار مهم، مثل مقاومت حشرات در برابر DDT گاهی تنها با یک جهش رخ می‌دهند. همچنین تنها یک جهش می‌تواند تاثیراتِ منفیِ شدیدی روی جاندار داشته باشد. جهش‌هایی که باعثِ مرگ جاندار می‌شوند **مهلک**[^۴] خوانده می‌شوند -از این بدتر نمی‌شود.

تغییراتی وجود دارد که یک جهش یا حتا تعداد زیادی جهش نیز نمی‌تواند آن را ایجاد کند. نه جهش‌ها، نه تفکر آرزومندانه نمی‌تواند کاری کند که خوک‌ها بال دربیاورند؛ فقط فرهنگِ عامه می‌تواند «لاکپشت‌های نینجا[^۵]» را خلق کند -این کار از عهدهٔ جهش‌ها بر نمی‌آید. 

<br>

[^۱]: Somatic mutations
[^۲]: Germ line mutations
[^۳]: Phenotype
[^۴]: Lethal
[^۵]: Teenage Mutant Ninja Turtles

------
<center>
    <font size="4">
        <b>
            [<<< مطلب قبلی]({filename}../chapters/203-genetic_variation.markdown) | [مطلب بعدی >>>]({filename}../chapters/205-the_causes_of_mutations.markdown) 
        </b>
    </font>
</center>